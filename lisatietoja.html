<div class="drag-text" draggable="true">Työpaikalla tapahtuva oppimisen aika saattaa poiketa sopimuksessa sovitusta seuraavissa tilanteissa:
 Opiskelija suorittaa työpaikalla tapahtuvan oppimisen aikana muitakin kuin sopimuksessa mainittuja opintojaan. 
 Opiskelija osallistuu sovitusti oppilaitoksessa järjestettäviin yhteisten tutkinnon osan osien lähiopetuspäiviin.
Kaikista sopimuksesta poikkeavista opinnoistaan opiskelija sopii erikseen työpaikan kanssa ja sen lisäksi hänen tulee ilmoittaa opintopoikkeamistaan työelämäjaksoa ohjaavalle opettajalle sekä opintojaan rahoittavalle taholle.
  Työpaikalla tapahtuva oppiminen voi päättyä aikaisemmin kuin alunperin sovittuna päättymispäivämääränä, jos kaikkien sovittujen tutkinnon osien näytöt ovat suoritettu.
  Koulutussopimusjakson aikana opiskelija pitää päivittäin Wilma-oppimispäiväkirjaa, joka on osa näyttöä. Oppimispäiväkirjan avulla opiskelija todentaa hankittua osaamistaan. Kirjaus oppimispäiväkirjaan tehdään aina saman päivän aikana ennen työajan päättymistä. Tarkempi malli opiskelijan kirjauksiin löytyy wilman päiväkirjasta. Myös työpaikkaohjaaja voi osallistua oppimispäiväkirjan laatimiseen.
  Mahdollinen poissaolo tulee ilmoittaa sekä työnantajalle että vastuuopettajalle ennen työvuoron alkua. Työelämässä tapahtuvan oppimisen jakson poissaolojen suhteen noudatetaan samaa käytäntöä, kuin on sovittu työnantajan muiden työntekijöiden kanssa. Opiskelijan tulee merkitä poissaolot myös wilma-oppimispäiväkirjaan ja tarvittaessa esittää sairauslomatodistus sekä työnantajalle että vastuuopettajalle.
  Opiskelija on työpaikalla keskimäärin 6,0 h päivässä. Lisäksi opiskelija osallistuu lähiopetukseen oppilaitoksen työjärjestyksen mukaisesti. Opiskelijan tulee sopia yhdessä työpaikan kanssa työtunnit ja selvittää työpaikalle päivät, jolloin hänen pitää olla oppilaitoksessa.
   Opiskelijan tulee myös täyttää yhdessä työnantajan edustajan kanssa ohjeen mukaan ennen varsinaisen työelmässä tapahtuvan oppimisen alkua Työvuorotaulukko (voi ladata linkistä: http://tiny.cc/tyovuorotaulukko2025).

  Ohjaava opettaja päivittää sopimuksen tarvittaessa.</div>